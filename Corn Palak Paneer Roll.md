---
title: "कॉर्न पालक पनीर रोल"
date: 2020-01-05
description: "Marathi Recipe for corn palak paneer  roll"
type: "post"
image: "images/masonary-post/post-1.jpg"
slug: "corn-palak-paneer-roll"
categories: 
  - "Meal"
tags:
  - "Corn"
  - "Palak"
  - "Paneer"
  - "Roll"
  - "Healthy"
  - "Franky"
---

#### कॉर्न पालक पनीर रोल



##### साहित्य:
- १ वाटी मऊ शिजवलेले स्वीटकॉर्नचे दाणे 
- १ वाटी बारीक चिरलेला पालक 
- २ मोठे उकडलेले बटाटे 
- अर्धी वाटी कुस्करलेले पनीर 
- १ गाजर उभे पातळ चिरून 
- २ मध्यम कांदे उभे पातळ चिरून 
- १ टीस्पून तिखट 
- २ टीस्पून मीठ 
- पाव टीस्पून मिरपूड 
- पाव टीस्पून चाट मसाला 
- २ वाट्या कणिक 
- मेयोनिज 
- २ चमचे तेल  

##### कृती: 


- कणिक घेऊन त्यामध्ये मीठ व अर्धा चमचा तेल टाकून, पोळीसाठी मळतो त्याप्रमाणे कणिक मळून भिजण्यासाठी झाकून ठेवावी. 
- बटाटे व स्वीटकॉर्न कूकरला लावून मऊ उकडून घ्यावेत. 
- एका कढईमध्ये अर्धा चमचा तेल टाकून त्यात कांदा व गाजर टाकून ३-४ मिनिटे हाय फ्लेम वर परतून घ्यावे व एका ताटलीमध्ये काढून ठेवावे. 
- मग त्याच कढईमधे एक चमचा तेल टाकून, त्यामध्ये पालक २-३ मिनिटे परतून घ्यावा. 
- मग त्यामध्ये पनीर व स्वीटकॉर्न चे दाणे टाकून ४-५ मिनिटे छान परतून घ्यावे. 
- नंतर त्यामध्ये मीठ, तिखट, चाट मसाला व मिरपूड टाकून नीट हलवून घ्यावे. 
- मग बटाटे कुस्करून टाकावेत. आणि हे मिश्रण छान घट्ट होईपर्यंत ७-८ मिनिटे परतावे. झाकण ठेवू नये. हे रोल मध्ये भारण्यासाठीचे सारण तयार झाले. 
- ह्यानंतर घडी न घालता पोळ्या करून घ्याव्या. 
- मग एकेक पोळी घेऊन त्यावर, कांदा, गाजर टाकावे. मग रोल साठी बनवलेले सारण टाकून त्यावर मेयॉनीज टाकून घट्ट रोल करावा. 
- रोल चिकटवण्यासाठी सुद्धा आपण मेयॉनीज वापरू शकतो. 
