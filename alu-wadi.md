---
title: "अळूच्या वड्या (Alu Wadi)"
date: 2019-12-11
description: "Marathi Recipe for alu wadi also called as taro leaves"
type: "post"
image: "images/masonary-post/alu-wadi.jpg"
slug: "alu-wadi"
categories: 
  - "Snacks"
tags:
  - "Taro Leaves"
  - "Alu Wadi"
---

###### English








###### Marathi




#### अळूच्या वड्या (२५-३० वड्यांसाठी)



##### साहित्य: 


- अळूची १० पाने (मध्यम आकारची),
- १ वाटी बेसन,
- २ चमचे तांदुळाची पिठी,
- १ छोटा चमचा गूळ,
- चवीनुसार तिखट व मीठ,
- चिमूटभर हळद,
- २ चमचे धने+ जिरे पूड,
- १ छोट्या लिंबाचा रस,
- ३ चमचे भाजलेले तीळ,
- कोथिंबीर (सजावटीसाठी)




##### कृती :



- अळूची पाने स्वच्छ धुवून, कोरड्या फडक्याने पुसून घ्यावीत. 
- पानाचे देठ तोडून, पानाच्या पाठीमागील जास्तीच्या शिरा कात्रीने कापून घ्याव्यात. 
- बेसन, तांदुळाची पिठी, हळद, तिखट, मीठ, धने जिरे पूड, लिंबाचा रस, गूळ हे सर्व एकत्र करून किंचित पाणी घालून एकजीव कालवून घ्यावे. 
- मिश्रण खूप पातळ नसावे.
- मग अळूचे एक पान घेऊन त्यावर हे मिश्रम पूर्ण पसरवून लावावे.
- त्यावर दुसरे अळूचे पान उलटे ठेवून त्यावर सुद्धा मिश्रण लावावे.
- अशाप्रकारे ३-४ पाने एकमेकांवर ठेवून त्यावर पूर्ण मिश्रण लावून, त्याची घट्ट गुंडाळी करावी.
- गुंडाळी करताना पण थोडे थोडे मिश्रण लावावे.
- हि गुंडाळी प्रेशर कुकर मध्ये शिट्टी ना लावता १०-१२ मिनिटे वाफवावी.
- त्यांनंतर बाहेर काढून, पातळ काप करून तव्या मध्ये थोडेसे तेल टाकून खरपूस शॅलो फ्राय करावी.
- मग वड्यांवर भाजलेले तीळ व कोथिंबीर टाकून गरम गरम चहासोबत खायला द्यावे.
