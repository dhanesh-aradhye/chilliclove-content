---
title: "आवळ्याचे लोणचे (Amla Pickle)"
date: 2019-12-12
description: "Marathi Recipe for awalyche lonche also called as amla pickle"
type: "post"
image: "images/masonary-post/mix_veg_pickle.jpg"
slug: "awlyache-loncha"
categories: 
  - "Side dish"
tags:
  - "Awla"
  - "Amla"
  - "Pickle"
---


###### English








###### Marathi




#### आवळ्याचे लोणचे 



##### साहित्य: 


- पाव किलो आवळे (साधारणपणे ९-१० येतात)  
- ४ टेबलस्पून मीठ 
- ३ टीस्पून मोहरी 
- २ टीस्पून तळलेले मेथीदाणे 
- २ टीस्पून तिखट 
- फोडणीसाठी ४ चमचे तेल 
- १ टीस्पून हिंग 
- १ टीस्पून हळद 




##### कृती: 


- आवळे स्वच्छ धुवून पुसून एका भांड्यात घालून कूकर मध्ये उकडून घ्यावे. 
- साधारणपणे ३-४ शिट्ट्या काढणे. 
- आवळे उकडताना भांड्यात पाणी घालू नये, फक्त कूकरच्या तळाशी पाणी घालणे. 
- कूकर मुरल्यावर आवळे बाहेर काढून एका ताटात घेऊन, त्यातल्या बियाकाढून टाकून, वाफ निघून जाण्याकरिता पसरून ताटात एखादा तास ठेवावे. 
- मिक्सर मध्ये २ चमचे मीठ, तळलेली मेथी व अडीच चमचे मोहरी बारीक करून घेणे. 
- एका छोट्या कढईत ४ चमचे तेल घेऊन त्यात अर्धा चमचा मोहरी, अर्धा चमचा हिंग, व अर्धा चमचा हळद टाकून फोडणी करावी व फोडणी गार करून घ्यावी. 
- मग वाफवलेल्या आवळ्याच्या फोडींमध्ये २ चमचे मीठ, २ चमचे तिखट, अर्धा चमचा हळद, अर्धा चमचा हिंग, व मिक्सरमध्ये बारीक केलेला मसाला घालून नीट हलवून घ्यावे. 
- हे सर्व कोरड्या बरणीमध्ये दाबून भरून, वरून गार झालेली फोडणी घालून दादरा बांधून बरणी ठेवून द्यावी. 


> **टीप:** लोणचे नीट राहण्यासाठी सुरुवातीला, दर १-२ दिवसांनी हलवून नीट दाबून ठेवावे.
