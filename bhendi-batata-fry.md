---
title: "भेंडी बटाटा फ्राय"
date: 2019-12-11
description: "Marathi Recipe for bhendi batata fry bhaji"
type: "post"
image: "images/masonary-post/bhendi-batata-fry.jpg"
slug: "bhendi-batata-fry"
categories: 
  - "Bhaji"
tags:
  - "fry"
---


#### भेंडी बटाटा फ्राय (२ जणांसाठी)



##### साहित्य: 

- अर्धा पाव भेंडी,
- २ मध्यम आकाराचे बटाटे,
- १ टीस्पून तिखट,
- २ चमचे तेल,
- १ टीस्पून चाट मसाला,
- ४-५ लसणाच्या पाकळ्या,
- चवीनुसार मीठ,
- फोडणीसाठी मोहरी, जिरे, हिंग, हळद .

##### कृती: 

- भेंडी स्वच्छ धुवून व कोरडी पुसून, उभे पातळ काप करून घ्यावेत.
- बटाट्याचे सुद्धा उभे पातळ काप करून घ्यावेत.
- एका पसरट कढईमध्ये तेल टाकून फोडणी करून घ्यावी.
- मग त्यात लसणाचे तुकडे टाकून किंचित तळून घ्यावेत.
- मग चिरलेला बटाटा टाकून ५-७ मिनिटे छान फ्राय करून घ्यावा.
- झाकण ठेवू नये.
- नंतर त्यामध्ये तिखट, मीठ, चाट मसाला टाकून छान हलवून घ्यावे.
- नंतर चिरलेली भेंडी टाकून भाजी मस्त कुरकुरीत होईपर्यंत झाकण न ठेवता परतावी.

> **टीप:** भाजी जास्त सारखी सारखी हलवू नये. व भाजी हलवल्यानंतर नीट पसरून ठेवावी, म्हणजे छान कुरकुरीत होते.
तसेच भाजी लो फ्लेम वर करावी म्हणजे अधिक चविष्ट लागते.