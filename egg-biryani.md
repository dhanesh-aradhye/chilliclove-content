---
title: "अंडा बिर्याणी (Egg Biryani)"
date: 2020-03-10
description: "Marathi Recipe for egg biryani"
type: "post"
image: "images/masonary-post/egg_biryani.jpg"
slug: "egg biryani"
categories: 
  - "Rice"
  - "Meal"
tags:
  - "Egg"
  - "Biryani"
  - "Anda Biryani"
  - "Egg Biryani"
---

###### English






###### Marathi


#### अंडा बिर्याणी (२ जणांसाठी)



##### साहित्य:
- ४ उकडून सोललेली अंडी 
- पाव वाटी चिरलेली कोथिंबीर 
- पाव वाटी चिरलेला पुदिना 
- १ कांदा उभा चिरून, गुलाबी तळून 
- १ वाटी आख्खा बासमती तांदूळ 
- ३ लवंगा, ४-५ मिरे, ३-४ वेलदोडे, अर्धा टीस्पून जिरे, ३-४ दालचिनीचे मध्यम आकाराचे तुकडे, १ टीस्पून मीठ, १ चमचा साजूक तूप
- १ टीस्पून बिर्याणी मसाला
- अर्धी वाटी दही
- अर्धा टीस्पून तिखट 
- पाव टीस्पून हळद
- अर्धा टीस्पून आले लसूण पेस्ट 
- १ मोठा कांदा बारीक चिरून 
- १ मोठा टोमॅटो बारीक चिरून 
- ३ चमचे तेल 


##### कृती:


- प्रथम बासमती तांदूळ धुवून, साधारणपणे अर्धा तास पाण्यात भिजवून ठेवावा. 
- मग त्यामध्ये जिरे, मिरे, वेलदोडा, दालचिनी, मीठ, लवंगा, व तूप टाकावे. 
- तांदूळ भिजतील इतकेच पाणी टाकून, ३-४ शिट्ट्या करून अर्धा कच्चा भात शिजवून घ्यावा. 
- भात शिजल्यावर गार होण्यासाठी ताटामध्ये उपसून ठेवावा. 
- एका कढईमध्ये २ चमचे तेल गरम करावे. 
- मग त्यात थोडे तिखट व हळद टाकून, उकडलेली अंडी सोनेरी रंगावर परतून घ्यावी. 
- मग त्याच कढईमधे अजून एक चमचा तेल टाकून, त्यात आले लसूण पेस्ट व कांदा टाकावा. 
- कांदा गुलाबी परतून घ्यावा. 
- मग त्यामध्ये टोमॅटो, चवीनुसार मीठ, तिखट, हळद टाकून झाकण ठेवून ५ मिनिटे परतावे. 
- टोमॅटोला पाणी सुटले कि बिर्याणी मसाला टाकून नीट छान वास येईपर्यंत १-२ मिनिटे परतावे. 
- मग त्यामध्ये दही टाकून एकसारखे हलवत रहावे. 
- मग त्यामध्ये उकडलेली व परतलेली अंडी टाकावी. 
- त्याच्यावर तळलेला कांदा, पुदिना, कोथिंबीर टाकावी. 
- मग त्यावर शिजवलेला भात टाकून परत तळलेला कांदा, कोथिंबीर, व पुदिना टाकावा. 
- मग झाकण ठेवून १० मिनिटे वाफ आणावी. वाफ आणताना मधून मधून बिर्याणी हलवू नये. 

