---
title: "गुलाबजाम (Gulabjam)"
date: 2021-07-03
description: "Marathi and English Recipe for gulabjam"
type: "post"
image: "images/masonary-post/gajar_halwa.jpg"
slug: "gulabjam"
categories: 
  - "Dessert"
tags:
  - "Sweets"
  - "Gulabjamun"
  - "Khoya"
---

{{% postlang lang="english" %}} 
 Recipe coming soon in English... Please watch this space. 
 {{% /postlang %}}





{{% postlang lang="marathi" %}}


#### गुलाबजाम (३५-४० मध्यम आकाराचे गुलाबजाम)


##### साहित्य:

- २०० ग्रॅम खवा 
- १/२ वाटी मैदा 
- १ चिमूट बेकिंग पावडर 
- १ वाटी साखर 
- २ वेलदोडे 
- तळण्यासाठी साजूक तूप  


##### कृती: 


- खव्यातल्या गाठी नीट मोडून घेऊन त्याला नीट मळून घ्यावे. 
- मग त्यामध्ये बेकिंग पावडर आणि मैदा घालून एकदम नीट मळून घ्यावे. आणि ओले फडके झाकून १०-१५ मिनिटे ठेवून द्यावे आणि तोपर्यंत पाक करून घ्यावा. 
- पाक करण्यासाठी एका पातेल्यात एक वाटी साखर घेऊन त्यामध्ये पाऊण वाटी पाणी घालावे.  
- मंद आचेवर सतत ढवळत राहावे. साखर पूर्ण विरघळली आणि पाकाला छोटी उकळी आली कि गॅस बंद करून पाकात विलायची पूड टाकावी. 
- गुलाबजाम तळण्यासाठी एका छोट्या कढईमध्ये मंद आचेवर तूप गरम करायला ठेवावे. 
- आणि खवा-मैद्याच्या मिश्रणाचे छोटे छोटे गोळे (साधारण २-३ सेमी) वळून ते ओल्या फडक्याने झाकून ठेवावेत. 
- गुलाबजाम वळताना चिरा असू नयेत. चिरा पडत असतील तर हाताला किंचित तूप लावून घ्यावे. 
- तूप तापले का हे पाहण्यासाठी सुरुवातीला छोटा गोळा तळून पाहावा. तूप जास्त पण तापता कामा नये. तसेच गुलाबजाम मंद आचेवरच तळावेत म्हणजे आतपर्यंत तळले जातात. तूप जास्त तापले आहे असे वाटले तर मधून मधून गॅस बंद करावा. 
- गुलाबजाम किंचित तपकिरी झाले कि बाहेर काढून ताटात ठेवावेत आणि गुलाबजामचा दुसरा घाणा तुपात सोडावा. मग हे गुलाबजाम तळत आले कि आधीचे गुलाबजाम पाकात सोडावेत. 
- ह्या पद्धतीने गुलाबजाम अतिशय मऊ आणि चविष्ट होतात. 
- खवा शुद्ध दुधाचा असल्यामुळे थोडा जास्त मैदा वापरावा लागतो. 
 

 {{% /postlang %}}
