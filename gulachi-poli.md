---
title: "गुळाची पोळी (Gulachi Poli)"
date: 2021-01-14
description: "Marathi Recipe for gulachi poli"
type: "post"
image: "images/masonary-post/corn-salad.jpg"
slug: "gulachi-poli"
categories: 
  - "Dessert"
tags:
  - "Sweets"
  - "Sankranti"
  - "Tilgul"
  - "Pongal"
---

###### English






###### Marathi


#### गुळाची पोळी


##### साहित्य:

- २ वाट्या बारीक चिरलेला गूळ 
- दीड वाटी तीळ 
- ५-६ वेलदोडे 
- १ टेबलस्पून बेसन 
- १ टीस्पून खसखस 
- बेसन भिजेल इतके तूप 
- ४ वाट्या कणिक 
- १ चमचा तेल
- पाव टीस्पून मीठ 
- १ टेबलस्पून तांदळाची पिठी 

##### कृती: 


- तीळ गुलाबीसर भाजून त्याचे बारीक कूट करून घ्यावे. 
- मग त्यामध्ये बारीक चिरलेला गूळ घालून, मिक्सरमधून फिरवून एकजीव करून घ्यावे. 
- एका कढईमध्ये बेसन भिजेल इतके तूप घालून, त्यामध्ये बेसन घालून मंद आचेवर गुलाबीसर भाजून घ्यावे. 
- मग भाजलेले बेसन, तीळ व गुळाच्या मिश्रणात घालावे. 
- वरून वेलदोड्याची पूड घालावी. 
- तसेच खसखस भाजून घालावी. 
- मग हाताने हे मिश्रण चांगले मळून घ्यावे. 
- परातीमध्ये कणिक घेऊन, त्यामध्ये तांदळाची पिठी व मीठ टाकावे. 
- मग एक चमचा तेल गरम करून घालावे. 
- आणि सर्व एकत्र करून, घट्ट कणिक मळून अर्धा तास झाकून ठेवावी. 
- अर्ध्या तासाने, तांदळाची पिठी लावून हलक्या हाताने पोळ्या लाटाव्यात. 
- पोळ्या करताना आलू पराठा करतो तसे गुळाचे सारण आत भरून पोळी करावी. 
- नॉनस्टिक किंवा बिडाच्या तव्यावर दोन्ही बाजूंनी पोळी खरपूस भाजावी. 
- व गार झाल्यावर भरपूर तुपाबरोबर खावी. 
- ह्या साहित्यामध्ये साधारणपणे ९-१० पोळ्या होतील.





