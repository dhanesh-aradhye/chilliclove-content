---
title: "मटर पनीर"
date: 2019-12-25
description: "Marathi Recipe for matar paneer bhaji"
type: "featured"
image: "images/featured-post/matar-paneer.jpg"
slug: "matar-paneer"
categories: 
  - "Lunch"
tags:
  - "paneer"
---

#### मटर पनीर 



##### साहित्य:


- ३ चमचे तेल,
- १२५ ग्रॅ. पनीर,
- १५० ग्रॅ. फ्रोझन मटार दाणे,
- थोडीशी कोथिंबीर,
- २ चमचे मलई

ग्रेव्ही:
- २ मध्यम कांदे,
- २ मोठे टोमॅटो,
- ८-१० काजू,
- बोटभर आल्याचा तुकडा,
- दीड टेबलस्पून साखर,
- अर्धा टेबलस्पून तिखट,
- चवीनुसार मीठ

सुका मसाला:
- १ चक्री फूल,
- २ लवंगा,
- ५ वेलदोडे,
- २-३ दालचिनीचे मध्यम आकाराचे तुकडे,
- दीड टेबलस्पून धने,
- १ टेबलस्पून जिरे 



##### कृती:


- वरील सुक्या मसाल्याचे सर्व साहित्य मिक्सरमधून बारीक करून घ्यावे आणि एका ताटलीत काढून घ्यावे.
- कांदा व टोमॅटो उभे चिरून घ्यावे. कढईमधे १ चमचा तेल घालून त्यामध्ये तेल तापल्यावर कांदा घालावा.
- त्यामध्ये आल्याचा तुकडा, काजू घालून थोडेसे परतून घ्यावे.
- त्यानंतर त्यात टोमॅटो, साखर, तिखट, चवीनुसार मीठ घालून झाकण ठेऊन ५ मिनिटे शिजवणे.
- हे सर्व गार झाल्यावर मिक्सर मधून बारीक वाटून घ्यावे.
- कढई मध्ये २ चमचे तेल घालून तेल तापल्यावर वरील सुका मसाला ५ मिनिटे परतून घ्यावा.
- मसाल्याचा खमंग वास सुटल्यावर त्यात कांदा टोमॅटोचे केलेले वाटण घालावे आणि तेल सुटेपर्यंत साधारण १५ मिनिटे परतावे.
- मग त्यात १ ते दीड ग्लास पाणी घालून त्याला उकळी आली की पनीर चे क्युब्स टाकावे.
- फ्रोझन मटार टाकावे. झाकण ठेवून भाजी १० मिनिटे नीट शिजवणे.
- मग त्यात २ चमचे फ्रेश मलई टाकून नीट ढवळून ५ मिनिटे शिजवणे.
- नंतर गॅस बंद करून चिरलेली कोथिंबीर टाकून भाजी पोळी किंवा पराठ्या बरोबर सर्व करावी.
