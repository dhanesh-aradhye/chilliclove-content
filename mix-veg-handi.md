---
title: "मिक्स व्हेज हंडी (Mix Veg Handi)"
date: 2020-07-17
description: "Marathi and English Recipe for mix veg handi"
type: "post"
image: "images/masonary-post/mix_veg-handi.jpg"
slug: "mix-veg-handi"
categories: 
  - "Meal"
tags:
  - "Vegetables"
  - "Mix-Veg"
  - "Curry"
  - "Paneer"
---

{{% postlang lang="english" %}} 
 Recipe coming soon in English... Please watch this space. 
 {{% /postlang %}}





{{% postlang lang="marathi" %}}


#### मिक्स व्हेज हंडी


##### साहित्य:

- कॉलीफ्लॉवरचे तुरे - १ वाटी 
- कांद्याचे चौकोनी मोठे तुकडे - १ वाटी 
- गाजराचे चौकोनी तुकडे - १ वाटी 
- सिमला मिरचीचे चौकोनी मोठे तुकडे - पाव वाटी 
- मटारचे दाणे - अर्धी वाटी 
- पनीर - १०० ग्रॅम 
- तेल - दीड चमचा 
- हळद - पाव टीस्पून 
- तमालपत्र - २ 
- कसूरी मेथी - २ टीस्पून 
- कोथिंबीर - सजावटीसाठी 

मसाला : 
- जिरे - १ टीस्पून 
- दालचिनीचा २ इंचाचा तुकडा 
- चक्रीफूल - १
- वेलदोडे - २
- लवंगा - ४ 

ग्रेव्ही :
- मध्यम आकाराचे टोमॅटो - ४
- मध्यम आकाराचे कांदे - ३
- लसूणपाकळ्या - ५-६
- काजू - ८-१०
- आले - १ इंचाचा तुकडा 
- तिखट - अर्धा टीस्पून 
- साखर - २ टीस्पून (चवीनुसार कमी किंवा जास्त करू शकता) 
- मीठ - दीड टीस्पून (चवीप्रमाणे कमी किंवा जास्त करू शकता) 
- तेल - दीड चमचा 

##### कृती: 


मसाला: 
- जिरे, दालचिनी, वेलदोड्याचे दाणे, लवंगा आणि चक्रीफूल एकत्र एका कढईमध्ये घेऊन, २-३ मिनिटे छान भाजून घ्यावे. 
- मग मिक्सरमधून ह्याची बारीक पूड करून घ्यावी. 
- हा आपल्या भाजीचा मसाला एका ताटलीमध्ये काढून घेऊन बाजूला ठेवावा. 

ग्रेव्ही:
- कढईमध्ये दीड चमचा तेल घेऊन ते तापले कि त्यामध्ये उभा चिरलेला कांदा, लसणाचे व आल्याचे तुकडे घालावेत. 
- कांदा थोडा गुलाबी झाला कि त्यामध्ये उभे चिरलेले टोमॅटो टाकून, झाकण ठेवून ५ मिनिटे शिजवावे. 
- टोमॅटो थोडे मऊ झाले कि त्यामध्ये काजू, तिखट, मीठ व साखर घालावे. 
- पुन्हा झाकण ठेवून १० मिनिटे शिजवावे. मधून मधून झाकण उघडून हलवत राहावे. 
- टोमॅटो नीट मऊ झाले व त्याची साले नीट सुटली कि गॅस बंद करावा. 
- हे थंड झाले कि मिक्सरमधून बारीक पेस्ट करून घ्यावी. पेस्ट करताना पाणी टाकू नये. 
- हि आपल्या भाजीची ग्रेव्ही आहे. 

भाजी : 
- कढईमध्ये दीड चमचा तेल घेऊन, ते तापल्यावर त्यामध्ये तमालपत्र टाकावे. 
- मग त्यामध्ये चौकोनी चिरलेला कांदा टाकावा आणि २-३ मिनिटे परतावे. 
- नंतर सिमला मिरची, गाजर, कॉलीफ्लॉवरचे तुकडे टाकून २-३ मिनिटे परतावे. 
- मग फ्रोझन मटार, पनीरचे तुकडे टाकावेत. 
- वरून ग्रेव्ही टाकून, व्यवस्थित हलवून, त्यामध्ये साधारणपणे १ ग्लास पाणी घालावे. व झाकण ठेवून ५ मिनिटे शिजवावे. 
- मग त्यामध्ये आपण तयार केलेला भाजीचा मसाला, हळद टाकून नीट ढवळून घ्यावे. आणि झाकण ठेवून साधारणपणे १५-२० मिनिटे शिजवावे. 
- भाजी शिजवताना मधून मधून हलवत राहावे. 
- भाजी शिजली कि गॅस बंद करून, कसूरी मेथी चुरून टाकावी. 
- वरून कोथिंबिरीने सजवून भाजी सर्व्ह करावी. 

 {{% /postlang %}}
