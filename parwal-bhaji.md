---
title: "Parwal bhaji (परवलाची भाजी)"
date: 2019-12-21
description: "Marathi Recipe for pointed guard bhaji parval bhaji"
type: "post"
image: "images/masonary-post/parwal-bhaji.jpg"
slug: "parwal-bhaji"
categories: 
  - "Lunch"
tags:
  - "pointed-gourd"
  - "parwal"
---

###### English








###### Marathi




#### परवलाची भाजी 



##### साहित्य:


- पाव किलो परवल,
- १ मध्यम आकाराचा बटाटा,
- १ टीस्पून धने पूड,
- अर्धा टीस्पून जिरे पूड,
- अर्धा टीस्पून आमचूर पावडर,
- अर्धा टीस्पून साखर,
- थोडीशी कोथिंबीर,
- पाव टीस्पून तिखट,
- चवीप्रमाणे मीठ,
- फोडणीसाठी २ चमचे तेल, मोहरी, जिरे, हिंग, हळद.



##### कृती:


- परवल स्वच्छ धुऊन त्याची वरची साले सुरीने खरवडून घ्यावी.
- आणि परवलाचे पातळ उभे काप करून घ्यावे.
- तशाच प्रकारे बटाटा साले काढून उभा चिरून घ्यावा.
- तेल गरम करून त्यात मोहरी, जिरे, हिंग, हळद टाकून फोडणी करून घ्यावी.
- मग त्यामध्ये चिरलेला बटाटा घालून तिखट व मीठ घालावे, आणि गॅस मोठा करून २-४ मिनिटे परतावे.
- त्यानंतर त्यामध्ये चिरलेले परवल घालून झाकण ठेवून ५ मिनिटे शिजवावे.
- मग त्यात आमचूर पावडर, धने पावडर, जिरे पावडर, साखर घालून किंचित पाणी शिंपडावे.
- आणि भाजी छान खरपूस होईपर्यंत १५ ते २० मिनिटे शिजवावी.
- मधून मधून भाजीला सतत हलवत राहावे.
- नंतर गॅस बंद करून चिरलेली कोथिंबीर घालून भाजी सर्व करावी.
