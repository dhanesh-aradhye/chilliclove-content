---
title: "राजमाा (Rajma)"
date: 2021-01-26
description: "Marathi Recipe for rajma"
type: "post"
image: "images/masonary-post/rajma.jpg"
slug: "rajma"
categories: 
  - "Meal"
tags:
  - "Rajma"
  - "Curry"
---

###### English






###### Marathi


#### राजमाा 


##### साहित्य:

- १ वाटी राजमा 
- २ मध्यम आकाराचे टोमॅटो 
- २ मध्यम आकाराचे कांदे 
- ३-४ लसूणपाकळ्या 
- इंचभर आल्याचा तुकडा 
- २ टीस्पून धणेपूड 
- १ टीस्पून गरम मसाला 
- अर्धा टीस्पून काश्मिरी तिखट 
- २ टीस्पून कसूरी मेथी
- पाव टीस्पून हळद 
- १ तमालपत्र 
- अर्धा टीस्पून जिरे 
- २ चमचे साजूक तूप
- मीठ चवीनुसार 
- पाव टीस्पून साखर 
 

##### कृती: 


- राजमा धुवून, साधारणपणे ८ तास भिजत ठेवावा. 
- मग त्यामध्ये अर्धा टीस्पून मीठ व राजमा नीट बुडेल इतके पाणी घालून कुकरमध्ये ४ शिट्ट्या करून शिजवून घ्यावा. 
- मिक्सरमध्ये आले, लसूण व कांद्याच्या फोडी टाकून नीट बारीक करून घ्यावे. 
- कढईमध्ये तूप घेऊन ते तापले कि त्यामध्ये, जिरे व तमालपत्र टाकावे. 
- जिरे तडतडले कि मग त्यामध्ये आले-लसूण, कांद्याची पेस्ट टाकावी. आणि गुलाबीसर होईपर्यंत ७-८ मिनिटे परतावी. 
- मग त्यामध्ये टोमॅटो प्युरी घालावी आणि थोडे मीठ टाकून ५-७ मिनिटे झाकण ठेवून शिजवावे. 
- नंतर त्यामध्ये तिखट, साखर, धणेपूड, हळद टाकून नीट हलवून घ्यावे आणि झाकण ठेवून अजून २-३ मिनिटे शिजवावे. 
- आता ह्यामध्ये शिजवलेला राजमा घालून नीट मिक्स करून घ्यावे. गरज वाटल्यास थोडेसे पाणी घालावे. 
- नंतर झाकण ठेवून ५ मिनिटे शिजवावे. 
- मग ह्यामध्ये गरम मसाला, कसूरी मेथी, बारीक चिलेली कोथिंबीर घालावी. आणि झाकण ठेवून अजून ५ मिनिटे शिजवावे. 
- गरम गरम राजमा भात किंवा पोळीबरोबर खूप छान लागतो. 


