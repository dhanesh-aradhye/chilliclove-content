---
title: "पुरणपोळी"
date: 2019-12-22
description: "Marathi Recipe for marathmoli puran poli sweet chapati"
type: "post"
image: "images/masonary-post/post-1.jpg"
slug: "puranachi-poli"
categories: 
  - "Lunch"
tags:
  - "puran"
---

#### पुरणपोळी 



##### साहित्य:
- १ वाटी हरभरा डाळ,
- १ वाटी चिरलेला गूळ (डाळीपेक्षा किंचित जास्त),
- १ टीस्पून मीठ,
- ३ चमचे गोडे तेल,
- अर्धा टीस्पून हळद,
- विलायची,
- २ ते अडीच वाटया कणिक (साधारणपणे ४ साध्या पोळ्या होतील एवढी). 



##### कृती: 


- **पुरण:** हरभऱ्याच्या डाळीत तिप्पट पाणी,
- अर्धा चमचा गोडे तेल, पाव टीस्पून हळद घालून, छोट्या कुकर मध्ये ५-६ शिट्ट्या करून डाळ मऊ शिजवून घेणे.
- मग डाळ छान घोटून घेऊन त्यात चिरलेला गूळ, पाव टीस्पून मीठ घालून नीट हलवावे.
- पुरण पूर्ण एकजीव होईपर्यंत नीट शिजवणे.
- गॅस बंद करून त्यात विलायचीची पूड टाकावी. 

- **कणिक:** कणिक घेऊन त्यात, पाव टीस्पून हळद, पाव टीस्पून मीठ व १ चमचा गोडे तेल घालून घट्ट मळून अर्धा तास ठेवावे.
- मग एक वाटी पाणी घेऊन त्यात अर्धा टीस्पून मीठ विरघळवून, ते पाणी लावून लावून कणिक थोडी सैल करावी.
- नंतर वरून दीड चमचे तेल टाकावे. आणि मग कणकेत पुरण भरून पुरणपोळ्या कराव्यात. 

> टीप: पुरणपोळ्या लाटताना वरून लावण्यास तांदुळाची पिठी वापरावी.
